
# Monthly news - Sierpień

## RFC - W trakcie głosowania

### 🔥 ✅ 🚧 Shorter Attribute Syntax Change [[RFC](https://wiki.php.net/rfc/shorter_attribute_syntax_change)]
Ostatnia ankieta dowiodła, że community PHP chce ponownie głosować nad składnią atrybutów w PHP. W związku z tym, od 19 sierpnia trwa kolejne głosowanie w tej sprawie. Jako, że powstało aż 6 propozycji dla nowych atrybutów, reprezentanci mają ułożyć listę od najbardziej interesującej ich opcji, do tych, które interesują ich najmniej. Propozycje są następujące:

- `@@Attr`
- `#[Attr]`
- `@[Attr]`
- `<<Attr>>`
- `@:Attr`
- `@{Attr}`

W opisie tego RFC powstała [bardzo czytelna tabelka](https://wiki.php.net/rfc/shorter_attribute_syntax_change#proposal) przedstawiająca niektóre problemy składni dla atrybutów. Analizując jednocześnie dotychczasowe głosy, wydaje się, że walkę tą wygrywa `#[Attr]`.

## RFC - Odrzucone

### ❌ PHP Namespace Policy [[RFC](https://wiki.php.net/rfc/php_namespace_policy)]
RFC odnoszące się do stworzenia pewnych dodatkowych zasad co do przestrzeni nazw `\PHP`. 
- Zarezerwowanie przestrzeni nazw `\PHP`.
- Ustalenie zasad, w których powyższa przestrzeń będzie używana.
- Określenie wytycznych w sprawie migrowania istniejących już klas do przestrzeni w przyszłości.
Jest to kolejny RFC odnoszący się do tego tematu, i kolejny raz zostało odrzucone. Nie wiadomo jeszcze z jakich powodów większość głosujących tak postanowiła - autor poprosił o jakieś szczegóły, ale [już od ponad 2 tygodni](https://externals.io/message/111191) nikt nie postanowił opisać czemu był "przeciw".

## Inne
- 4 sierpnia zaczął się etap "Feature Freezing" dla PHP 8
- 6 sierpnia opublikowano pierwszą wersję BETA dla PHP 8
- 21 sierpnia opublikowano drugą wersję BETA dla PHP 8
